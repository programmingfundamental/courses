---
layout: default
title: Задачи
parent: Лабораторно упражнение 2
grand_parent: Програмни системи
nav_order: 2
---

# Самостоятелни задачи

Използвайки FXML и научените Контейнери за изглед, изпълнете следните задачи.

### Задача 1: Прозорец за вход в системата (Login Screen)

Създайте нов FXML файл (например `login-view.fxml`). Дизайнът трябва да изглежда така:

- В центъра на прозореца да има `GridPane` (Мрежов контейнер).
- `GridPane`-ът да съдържа:
  - `Label` за "Потребителско име:" и `TextField` за въвеждане.
  - `Label` за "Парола:" и `PasswordField` за въвеждане.
  - Два `Button`-а: "Вход" и "Отказ".
- Бутоните да бъдат разположени хоризонтално (може в `HBox` (Хоризонтална кутия) вътре в `GridPane` или използвайки `GridPane.columnSpan`).
- Използвайте `padding` и `spacing` за по-добър вид.
- Центрирайте `GridPane` в прозореца (може да използвате `StackPane` (Наслагващ контейнер) като корен на графичната сцена или настройки на `GridPane` `alignment`).

### Задача 2: Приложение с лента с инструменти и множество секции

Създайте нов FXML файл (например `multi-section-view.fxml`). Дизайнът трябва да включва:

- `BorderPane` (Контейнер с граници) като основен Контейнер за изглед.
- **Горен регион (`top`):** `HBox` (Хоризонтална кутия), съдържащ няколко `Button`-а, които да имитират лента с инструменти (Toolbar) – например "Нов", "Отвори", "Запази".
- **Ляв регион (`left`):** `VBox` (Вертикална кутия), съдържащ няколко `Button`-а, които да представляват навигационни елементи.
- **Централен регион (`center`):** `StackPane` (Наслагващ контейнер), който да съдържа поне три различни графични елемента (може да са просто `Label` в `VBox` или по-сложни Контейнери за изглед като `GridPane`, `FlowPane`, `AnchorPane` от предходния пример), като всеки от тях има `visible="false"` по подразбиране. Целта е да покажете, че `StackPane` може да държи различни изгледи.
- **Долен регион (`bottom`)::** `HBox` (Хоризонтална кутия) за статус бар.
- **Десен регион (`right`):** `FlowPane` (Поточен контейнер) с няколко `Label` или `TextField` контроли, които да показват "Свойства" или "Детайли".


### Задача 4: Форма за потребителски настройки (Settings Form)

Създайте нов FXML файл settings-view.fxml. Целта е да се упражнят контролите за избор.

- Корен: `VBox` с центриране и разстояние (`spacing`) от `15px`.

- Елементи:
  - `Label` със заглавие "Настройки на известяванията".

  - `CheckBox` за "Известявания по имейл".

  - `CheckBox` за "SMS известявания" (по подразбиране да е избран).

  - Под тях добавете `Separator` (хоризонтална линия).

  - `Label` "Тема на интерфейса:".

  - Три `RadioButton` елемента: "Светла", "Тъмна", "Системна".
    - **Важно:** Трите бутона трябва да са в една `ToggleGroup`, за да може да се избира само един от тях.

  - Една `ToggleButton` контрола с текст "Режим: Онлайн/Офлайн".

### Задача 5: Форма за обратна връзка (Feedback Form)

Създайте нов FXML файл feedback-view.fxml. Задачата се фокусира върху работа с дълъг текст и позициониране.

- Корен: `AnchorPane`.

- Елементи:
  - В горната част: `Label` "Вашето мнение е важно за нас".

  - В средата: `TextArea` за въвеждане на свободен текст.
    - Използвайте `promptText="Напишете вашия коментар тук..."`.

    - Настройте `wrapText="true"`, за да може текстът да се пренася автоматично.

    - Закответе я (`AnchorPane` anchors) на `50px` от всички страни, за да се разтяга с прозореца.

  - В долната част: `HBox`, който съдържа `Button` "Изпрати" и `Button` "Изчисти", позиционирани в долния десен ъгъл чрез закотвяне.

### Задача 6: Цялостен конфигуратор (Application Launcher)

Създайте FXML файл launcher-config-view.fxml, който комбинира всичко научено.

- Корен: BorderPane.

- Център (center): GridPane със следните полета:
  - Ред 0: `Label` "Име на приложение:" и `TextField`.

  - Ред 1: `Label` "Описание:" и `TextArea` (с височина за 3 реда).

  - Ред 2: `Label` "Режим на стартиране:" и `HBox`, съдържащ два `RadioButton` ("Прозорец", "Цял екран").

  - Ред 3: `Label` "Опции:" и `VBox` с два `CheckBox` ("Автоматично обновяване", "Стартиране със системата").

- Долу (bottom): `HBox` с бутон "Запази промените", който е `defaultButton="true"` (да свети в синьо и да реагира на Enter).
