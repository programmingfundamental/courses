---
layout: default
title: Задачи за създаване на сървлети
parent: Лабораторно упражнение 3
grand_parent: Интернет технологии
nav_order: 4
---

# Задачи за създаване на сървлети

### Задача 1

Създайте част от приложение – органайзер на задачи за изпълнение. Да предоставя възможност за добавяне на задачи (id, заглавие, описание, краен срок за изпълнение), като данните се съхраняват в подходяща за целта колекция.

Създайте следните сървлети:

·        Сървлет за добавяне на нова задача (AddTaskServlet). Да бъде достъпен на URL \<url на проекта>/tasks/add;

·        Сървлет за преглед на добавена задача по зададено id (ShowTaskServlet). Да бъде достъпен на URL \<url на проекта>/tasks/view;

·        Сървлет за преглед на всички добавени задачи (ShowAllTasksServlet). Да бъде достъпен на URL \<url на проекта>/tasks.

С помощта на Postman тествайте създадените функционалности.

### Задача 2

Създайте приложение за приемане на заявки за участие в шахматен турнир. Да предоставя възможност за регистрация на шахматисти в мероприятието (FIDE ID, име, фамилия, ЕЛО). Данните да се съхраняват в подходяща за целта колекция.

Създайте следните сървлети:

·         Сървлет за преглед на всички регистрирани шахматисти (ShowAllPlayersServlet). Да бъде достъпен на URL \<url на проекта>/players. Шахматистите да се извеждат в низходящ ред на тяхното ЕЛО.

·        Сървлет за регистрация на шахматист (RegistrationServlet). Да бъде достъпен на URL \<url на проекта>/players/add;

·        Сървлет за преглед на шахматист по зададен FIDE ID (ShowPlayerServlet). Да бъде достъпен на URL \<url на проекта>/players/view.

С помощта на Postman тествайте създадените функционалности.

### Задача 3

Създайте приложение за нуждите на конкурс „Студент на годината“. Потребителите да могат да добавят даден студент (факултетен номер, име, фамилия, специалност) за участие в конкурса, с което да добавят 1 глас към неговата кандидатура. Ако студентът вече е добавен от предходен потребител, той не се добавя отново, а гладовете в негова полза се увеличават с 1.

Създайте следните сървлети:

·        Сървлет за добавяне на номинация или глас (AddVoteServlet). Да бъде достъпен на URL \<url на проекта>/vote;

·        Сървлет за извеждане на номинираните студенти и техните резултати (ShowResulsServlet). Да бъде достъпен на URL \<url на проекта>/results и да предоставя възможност за визуализиране на студентите в подреден по брой гласове изглед.

С помощта на Postman тествайте създадените функционалности.
