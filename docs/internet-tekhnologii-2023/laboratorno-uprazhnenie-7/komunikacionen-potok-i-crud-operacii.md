---
layout: default
title: Комуникационен поток
parent: Лабораторно упражнение 7
grand_parent: Интернет технологии
nav_order: 2
---

# Комуникационен поток - допълване

Следната диаграма демонстрира потока, свързан с обработката на заявка и отговор в REST API в Spring Boot приложение.

<figure><img src="../../../assets/image (97).png" alt=""><figcaption></figcaption></figure>

В Spring Boot (и изобщо в Spring), комуникационният поток описва начина, по който заявките преминават през различните слоеве на приложението – от момента, в който потребителят изпрати заявка, до момента, в който получи отговор. Това включва различни компоненти и техните взаимодействия.

Ето един типичен комуникационен поток в Spring Boot приложение:

1\.      Изпращане на HTTP заявка    
Потребителят или клиентското приложение изпраща заявка към REST API, например GET /tasks/5.

2\.      Контролер          
Контролерът приема заявката и я обработва. Той определя какъв тип операция трябва да се извърши и я препраща към съответния бизнес слой.

3\.      Сервизен слой     
Този слой съдържа бизнес логиката на приложението. Тук се извършват валидации, допълнителни проверки и трансформиране на данните, преди да се пристъпи към работа с базата данни.

4\.      Репозиториен слой      
Сервизният слой комуникира с базата данни чрез репозиториен слой. Този слой отговаря за достъпа и управлението на данните, като изпълнява заявки към базата.

5\.      Обработка на резултатите   
След като данните бъдат извлечени или модифицирани, те се обработват и подготвят за връщане към клиента. Често това включва трансформиране на данните към DTO (Data Transfer Object), за да се избегне директна работа с ентититата.

6\.      Връщане на отговор    
Контролерът връща обработените данни като отговор, обикновено във формат JSON. Spring Boot автоматично сериализира обектите в JSON, за да могат клиентите да ги използват.

